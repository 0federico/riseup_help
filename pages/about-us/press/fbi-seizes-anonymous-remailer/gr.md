@title = 'Το FBI κατάσχει server που παρείχε ανώνυμη αναμετάδοση email και πολλές άλλες υπηρεσίες'

## Επίθεση στον ανώνυμο λόγο

Την Τετάρτη, 18 Απριλίου, στις 16:00 περίπου ανατολική ώρα, οι ομοσπονδιακές αρχές των ΗΠΑ αφαίρεσαν ένα σέρβερ από εγκατάσταση, που συστεγάζονταν οι Riseup Networks και May First/People Link, στη Νέα Υόρκη. Ο server που κατασχέθηκε λειτουργούσε από το European Counter Network  (“ECN”), τον παλαιότερο ανεξάρτητο πάροχο υπηρεσιών  διαδικτύου στην Ευρώπη, ο οποίος, μεταξύ πολλών άλλων, ήταν ο πάροχος  για μια υπηρεσία Mixmaster / ανώνυμης αναμετάδοσης email, η οποία ήταν και ο στόχος της έρευνας του FBI για τις βομβιστικές απειλές εναντίον του Πανεπιστημίου του Πίτσμπουργκ.

"Η υπεύθυνη για την εγκατάσταση εταιρεία επιβεβαίωσε ότι ο σερβερ αφαιρέθηκε σε συνδυασμό και με ένταλμα έρευνας που εκδόθηκε μετά από  αίτηση  του FBI," δήλωσε ο επικεφαλής της  May First/People Link Jamie McClelland. «Η κατάσχεση του σερβερ δεν είναι μόνο μια επίθεση εναντίον μας, αλλά μια επίθεση εναντίον όλων των χρηστών του διαδικτύου που στηρίζονται στην ανώνυμη επικοινωνία"

Οι πληττόμενοι από αυτή την  κατάσχεση ήταν  ακαδημαϊκοί, καλλιτέχνες, ιστορικοί, φεμινιστικές ομάδες, ομάδες για τα  δικαιώματα ομοφυλοφίλων, κοινοτικά κέντρα, αρχεία τεκμηρίωσης και λογισμικού και ομάδες  ελέυθερης  έκρασης. Ο εν λόγω server περιελάμβανε την λίστα ηλεκτρονικού ταχυδρομείου “cyber rights”(δικαιώματα στον   κυβερνοχώρο-την παλαιότερη λίστα συζητήσεων στην Ιταλία για αυτό το θέμα), μια ομάδα αλληλεγγύης στους μεξικανούς μετανάστες, και άλλες ομάδες εργασίας για την υποστήριξη των ομάδων αυτοχθόνων και των εργαζομένων στη Λατινική Αμερική, την Καραϊβική και την Αφρική. Συνολικά, πάνω από 300 λογαριασμοί ηλεκτρονικού ταχυδρομείου,  50 με 80 λίστες ηλεκτρονικού ταχυδρομείου, και πολλές άλλες ιστοσελίδες τέθηκαν εκτός δικτύου από την κίνηση αυτή του FBI. Τίποτα από αυτά δε φέρεται να εμπλέκεται στις ανώνυμες απειλές για βόμβα. Το μηχάνημα που κατασχέθηκε δεν περιείχε κανένα από τους λογαριασμούς email της riseup, λίστες, ή δεδομένα των χρηστών της. Αντίθετα, όλα τα δεδομένα άνηκαν στο ECN.

"Το FBI  χρησιμοποιεί  μια ισοπεδωτική προσέγγιση, κλείνοντας υπηρεσία εκατοντάδων χρηστών λόγω των ενεργειών ενός ανώνυμου προσώπου", δήλωσε ο  Devin Theriot-Orr,  ένας εκπρόσωπος της Riseup. "Αυτό είναι ιδιαίτερα άστοχο, διότι είναι απίθανο να υπάρχει οποιαδήποτε πληροφορία στον server σχετικά με την προέλευση των απειλητικών email."
"Συμμεριζόμαστε  την ανησυχία της κοινότητας του Πανεπιστημίου του Πίτσμπουργκ που έπρεπε να αντιμετωπίσει αυτή την τρομακτική αναστάτωση για εβδομάδες. Είμαστε αντίθετοι με τέτοιες απειλητικές ενέργειες. Ωστόσο, παίρνοντας τον σερβερ δεν θα σταματήσουν αυτές οι απειλές για βόμβες. Το μόνο αποτέλεσμα είναι να διαταραχθούν λογαριασμοί  email και ιστοσελίδες  για χιλιάδες άσχετους με τα γεγονότα ανθρώπους",  συνεχίζει ο Theriot-Orr. "Επιπλέον, το δίκτυο των server ανώνυμης αναμετάδοσης email  που υπάρχει, δεν θίγεται από την κατάσχεση του μηχανήματος αυτού. Έτσι, δεν μπορούμε παρά να αναρωτηθούμε γιατί λήφθηκαν τέτοια δραστικά μέτρα όταν οι αρχές γνώριζαν ότι ο server δεν περιείχε καμιά χρήσιμη πληροφορία που θα βοηθήσει στην έρευνά τους."

Το FBI υποτίθεται ότι κατήσχεσε τον server επειδή φιλοξενούσε ένα ανώνυμο αναμεταδότη email, Mixmaster. Οι servers αυτοί (remailers) χρησιμοποιούνται για την αποστολή e-mail ανώνυμα ή ψευδώνυμα. Όπως και άλλες υπηρεσίες ανωνυμίας, όπως το δίκτυο Tor, οι  ανώνυμοι αναμεταδότες email  χρησιμοποιούνται ευρέως για την προστασία της ταυτότητας των  ακτιβιστών των ανθρωπίνων δικαιωμάτων που βάζουν σε σοβαρό κίνδυνο τον εαυτό τους και τις οικογένειές τους όταν δημοσιοποιούν καταγγελίες. Οι remailers είναι επίσης ρσημαντικοί για καταγγελίες σε εργασιακό περιβάλλον, για τους δημοκρατικούς ακτιβιστές σε καταπιεστικά καθεστώτα, και γενικά για την επικοινώνηση ζωτικών πληροφοριών που διαφορετικά δεν θα είχαν  αναφερθεί ποτέ.

Το λογισμικό Mixmaster είναι ειδικά σχεδιασμένο ώστε να είναι αδύνατο για οποιονδήποτε να εντοπίσει τα ίχνη των emails. Το σύστημα δεν καταγράφει τα στοιχεία των συνδέσεων, λεπτομέρειες για το ποιος έστειλε τα μηνύματα ή πώς έχουν δρομολογηθεί. Αυτό συμβαίνει επειδή το δίκτυο Mixmaster έχει σχεδιαστεί ειδικά για να αντισταθεί στην λογοκρισία, και να υποστηρίξει την ιδιωτικότητα και την ανωνυμία. Δυστυχώς, μερικοί άνθρωποι κάνουν κακή χρήση του δικτύου. Ωστόσο, σε σύγκριση με το ποσοστό της ορθής χρήσης, το ποσοστό κατάχρησης είναι πολύ χαμηλό. Συνεπώς δεν υπάρχει πραγματικός λόγος για το FBI να κατασχέσει τον server, καθώς θα είναι αδύνατο να αποκτήσει πληροφορίες σχετικά με τον αποστολέα. Αυτό είναι σαφώς μια εξωδικαστική τιμωρία και μια επίθεση στην ελευθερία του λόγου και της ανωνυμίας στο διαδίκτυο και χρησιμεύει για να αποθαρρύνει άλλους παρόχους ανώνυμων remailers ή άλλες ανώνυμες υπηρεσίες.

Ελλείψει άλλων στοιχείων, το FBI έπρεπε να δείξει ότι σημειώνει πρόοδο σε αυτή την υπόθεση, και αυτό σήμαινε την κατάσχεση ενός server ώστε  να μπορούν να δείξουν με υπερηφάνεια ότι κάνουν κάτι. Αλλά αυτο που φαίνεται με το περιστατικό αυτό είναι ότι πιάνονται από ασήμαντα θέματα με σκόπό να καταστρέψουν αθώους “περαστικούς” προστατεύοντας τις  καριέρες τους.

## Για τις οργανώσεις που εμπλέκονται

Η  Mayfirst/People Link (mayfirst.org) είναι μια προοδευτική-πολιτική  οργάνωση που βασίζεται και ελέγχεται από τα μέλη της,  επαναπροσδιορίζοντας την έννοια του "Παρόχου Τηλεπικοινωνιακών  Υπηρεσιών" συλλογικά και συνεργατικά. Τα μέλη της May First/People  Link’s είναι μέλη οργανώσεων και ακτιβιστές που εκλέγουν μια ηγετική Επιτροπή για την διεύθυνση της οργάνωσης. Όπως σε μια κοοπερατίβα, τα μέλη πληρώνουν συνδρομή, αγοράζουν εξοπλισμό τον οποίο στη συνέχεια μοιράζονται χρησιμοποιώντας ιστότοπους, ηλεκτρονικό ταχυδρομείο, λίστες ηλεκτρονικού ταχυδρομείου και άλλες διαδικτυακές υπηρεσίες.

Η Riseup  Networks (riseup.net) παρέχει εργαλεία για την δικτυακή επικοινωνία ανθρώπων και ομάδων που εργάζονται για την απελευθερωτική κοινωνική αλλαγή. Η Riseup δημιουργεί δημοκρατικές εναλλακτικές και εφαρμόζει στη πράξη την αυτοδιάθεση αφού ελέγχουμε με τα δικά μας ασφαλή μέσα τις  επικοινωνίες μας.

Το  ECN (European Counter Network – ecn.org) είναι ένας από τους  παλιότερους ανεξάρτητους παρόχους υπηρεσιών στην Ευρώπη παρέχοντας  δωρεάν λογαριασμούς ηλεκτρονικού ταχυδρομείου, λίστες ηλεκτρονικού  ταχυδρομείου και ιστότοπους για οργανώσεις, ακτιβιστές και κινήματα που  σχετίζονται με τα ανθρώπινα δικαιώματα, την ελευθερία του λόγου και της  πληροφορίας σε Ιταλία και Ευρώπη. Το ECN έχει αντιφασιστικό χαρακτήρα  και εργάζεται στην κατεύθυνση μιας κοινωνίας δικαιοσύνης και ισότητας. Πριν χρόνια, όταν ιστότοποι όπως το Youtube και Vimeo δεν υπήρχαν, το ECN δημιούργησε μια πλατφόρμα, την NGV, όπου δινόταν η δυνατότητα να  ανεβάσεις και να μοιραστείς ανεξάρτητα βίντεο για την καταπάτηση των  ανθρωπίνων δικαιωμάτων. Σήμερα, το ECN εργάζεται με αντιφαστιστικά και  αντιναζί κινήματα σε όλη την Ευρώπη, παρέχοντας χώρο και πόρους για πολιτικά και κοινωνικά κέντρα.

## Ερωτήσεις / Επιπλέον ανάγνωση

Ε: Οι Mixmaster server / ανώνυμοι αναμεταδότες ηλεκτρονικού ταχυδρομείου, δε δίνουν τη δυνατότητα σε εγκληματίες να κάνουν άσχημα πράγματα ;

Α: Οι  εγκληματίες μπορούν ούτως ή άλλως να κάνουν άσχημα πράγματα. Εφόσον έχουν σκοπό να παραβιάσουν τους νόμους, έχουν ήδη πολύ περισσότερες επιλογές για να καλύψουν την ταυτότητά τους από την ανωνυμία που παρέχει  ένας ανώνυμος αναματεδότης ηλεκτρονικού ταχυδρομείου. Μπορούν να κλέψουν κινητά τηλέφωνα, να τα χρησιμοποιήσουν και να τα πετάξουν σε ένα χαντάκι. Μπορούν να παραβιάσουν υπολογιστές στην Κορέα ή τη Βραζιλία και να τους χρησιμοποιήσουν για καταχρηστικές δραστηριότητες. Μπορούν να χρησιμοποιήσουν ιούς, κακόβουλο λογισμικό και άλλες τεχνικές για να  αποκτήσουν τον έλεγχο κυριολετικά εκατομμυρίων μηχανημάτων Windows στον κόσμο.
Ένας Mixmaster server/ ανώνυμος αναμεταδότης email, στοχεύει στο να παρέχει προστασία σε συνηθισμένους ανθρώπους που συμμορφώνονται με το νόμο. Μόνο οι εγκληματίες μένουν ανώνυμοι αυτή τη στιγμή και χρειάζεται να το διορθώσουμε αυτό.

Μερικοί υπέρμαχοι της ανωνυμίας εξηγούν ότι πρόκεται απλώς για έναν συμβιβασμό -  αποδέχεσαι πιθανή κακή χρήση προς χάριν της καλής χρήσης - αλλά δεν υπάρχει κάτι πέρα από αυτό. Οι εγκληματίες και άλλοι κακόβουλοι άνθρωποι έχουν το κίνητρο να μάθουν τον τρόπο να μένουν ανώνυμοι και πολλοί έχουν τα κίνητρα να πληρώσουν αρκετά για να το πετύχουν. Καθώς έχουν τη δυνατότητα να κλέβουν και να επαναχρησιμοποιούν τις ταυτότητες αθώων  θυμάτων, τα πράγματα είναι πιο εύκολα για αυτούς. Οι συνηθισμένοι  άνθρωποι από την άλλη, δεν έχουν το χρόνο και το χρήμα για να αποκτήσουν ιδιωτικότητα στο διαδίκτυο. Αυτή είναι η χειρότερη από τις πιθανές πραγματικότητες.
Οπότε  ναι, οι εγκληματίες μπορούν θεωρητικά να χρησιμοποιήσουν τον mixamaster, αλλά ήδη έχουν καλύτερες επιλογές και φαίνεται μάλλον  απίθανο η εξαφάνιση των mixmaster server από το πλανήτη να σταματήσει την  κακόβουλη δραστηριότητά τους. Την ίδια στιγμή, ο mixmaster και άλλα  μέτρα ιδιωτικότητας μπορούν να καταπολεμήσουν την παραποίηση της  ταυτότητας, φυσικά εγκλήματα όπως η καταδίωξη και λοιπά. Παρακαλούμε για περισσότερες πληροφορίες, δείτε και τις συνήθεις ερωτήσεις του Tor όσον  αφορά την κατάχρηση. (https://www.torproject.org/docs/faq-abuse.html)

Ε: Πώς δουλεύει ένας Mixmaster / ανώνυμος αναμεταδότης ηλεκτρονικού ταχυδρομείου ;

Α:  Οι ανώνυμοι αναμεταδότες email δουλεύουν συνδεόμενοι αλυσιδωτά και εν σειρά μεταξύ τους, και αφαιρώντας την επικεφαλίδα του email που δρομολογούν, καθιστώντας αδύνατο να βρεθεί ο πραγματικός αποστολέας. Το Tor Project διατηρεί μια λίστα τυπικών χρηστών(https://www.torproject.org/about/torusers.html.en) αυτού και άλλων συστημάτων ανωνυμίας, όπως επίσης και η αρχική σελίδα του λογισμικού Mixmaster (http://mixmaster.sourceforge.net/). 

