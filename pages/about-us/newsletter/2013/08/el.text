@title = 'Αύγουστος'

## H Riseup και τα πρόσφατα κλεισίματα παρόχων υπηρεσιών email

Έχουμε λάβει τα emails σας, με μια σειρά καλών ερωτημάτων υπό το φως των νέων της τελευταίας βδομάδας σχετικά με το [[κλείσιμο του Lavabit και του SilentCircle->http://www.theguardian.com/technology/2013/aug/09/lavabit-email-edward-snowden-shuts-down]] . Θα θέλαμε να δηλώσουμε ξεκάθαρα ότι η Riseup δεν έχει δώσει ποτέ καμία πληροφορία χρήστη της σε οποιαδήποτε τρίτη οντότητα. Δεν έχουμε επιτρέψει ποτέ την εγκατάσταση οποιασδήποτε συσκευής ή λογισμικού παρακολούθησης σε οποιοδήποτε από τα συστήματα υπό τον έλεγχό μας.

Θα κάνουμε τα πάντα για να προστατέψουμε τα δεδομένα των κοινωνικών κινημάτων και των ακτιβιστών, εκτός από μακροχρόνια φυλάκιση. Προτιμούμε να κατεβάσουμε διακόπτες παρά να υποταχθούμε στην κατασταλτική παρακολούθηση της κυβέρνησής μας ή οποιασδήποτε κυβέρνησης. Κάνουμε ό,τι μπορούμε, όσο πιο γρήγορα μπορούμε, για να σφυρηλατήσουμε τις μελλοντικές μας επιλογές ώστε να μπορέσουμε να αποφύγουμε το κλείσιμο των υπηρεσίων μας, σε περίπτωση που έρθουμε αντιμέτωποι με μια τέτοια απόφαση. Σε συνεργασία με άλλες ομάδες, δουλεύουμε σκληρά να αναπτύξουμε και να λειτουργήσουμε μια ριζοσπαστικά νέα υποδομή που θα μας επιτρέψει να παρέχουμε email με τρόπο που θα είναι χιλιάδες φορές πιο ασφαλής και θα μας αποτρέπει από το να έχουμε πρόσβαση στα δεδομένα των χρηστών μας. Δουλεύουμε για αυτό πάνω από χρόνο, αλλά έχουμε αρκετή δουλειά ακόμη πριν ολοκληρωθεί.

[[government-faq]]

## Χώρος για αμφισβήτηση

Είναι λάθος να περιχαρακώνουμε τις πρόσφατες αποκαλύψεις για μαζική παρακολούθηση σε ΗΠΑ και Ευρώπη με όρους ιδιωτικότητας των ατόμων. Το ζητούμενο δεν είναι καθόλου η ιδιωτικότητα αλλά η εξουσία του κράτους πάνω στους πολίτες.

Να τι είναι πραγματικά η επιτήρηση, στη ρίζα της, είναι μια ιδιαίτερα αποτελεσματική μορφή κοινωνικού ελέγχου. Η γνώση ότι συνεχώς παρακολουθούμαστε αλλάζει την συμπεριφορά μας αλλά και καταστέλει την αμφισβήτηση. Η αδυναμία του να επικοινωνήσουμε μυστικά σημαίνει ότι πλεον έχει χαθεί η δυνατότητα της ελεύθερης συναναστροφής. Η αδυναμία να ψιθυρίσουμε σημαίνει ότι δεν υπάρχει πλέον καμιά ομιλία που είναι αληθινά ελεύθερη από εξαναγκασμό, πραγματική ή χωρίς υπονοούμενα. Πιο βαθειά στην ουσία, η διάχυτη επιτήρηση απειλεί να εξαλείψει το πιο ζωτικό στοιχείο τόσο της δημοκρατίας όσο και των κοινωνικών κινημάτων : τον πνευματικό χώρο όπου οι άνθρωποι μπορούν να διαμορφώνουν διαφωνίες και μη δημοφιλείς απόψεις.

Αρκετοί σχολιαστές, ανάμεσα τους και ο Edward Snowden, έχουν επισημάνει ότι αυτά τα προγράμματα παρακολούθησης συνιστούν μια υπαρξιακή απειλή για την δημοκρατία. Αυτό υποτιμά το πρόβλημα. Τα παγκόσμια προγράμματα παρακολούθησης που λειτουργούν τώρα, δεν είναι απλά μια δυνητική απειλή, είναι βέβαιο ότι θα καταστρέψουν την δημοκρατία αφήνωντας τα ανεξέλεγκτα. Η δημοκρατία, ακόμα και η σκιά της που βιώνουμε σήμερα, στηρίζεται στην θεμέλια βάση της ελεύθερης συνεύρεσης, της ελευθερίας λόγου και της διαφωνίας. Το αποτέλεσμα καταναγκαστικής εξουσίας της παρακολούθησης είναι να ανατρέψει αυτά τα ιδανικά και να υπομονεύσει τις βάσεις που στηρίζεται η δημοκρατία.
Μέσα σε κοινωνικά κινήματα, υπάρχει ο πειρασμός να λεχθεί ότι τίποτα δεν είναι διαφορετικό. Ούτως ή άλλώς, οι κυβερνήσεις πάντοτε στόχευαν ομάδες ακτιβιστών με την παρακολούθηση και την αναστάτωση, ειδικά τις επιτυχημένες.

Όμως αυτή η νέα παρακολούθηση είναι διαφορετική. Η αμερικάνικη κυβέρνηση και οι ευρωπαίοι συμμάχοι της έχουν δημιουργήσει μιαν υποδομή για τέλειο έλεγχο της κοινωνίας. Αυτοματοποιόντας την διαδικασία παρακολούθησης, έχουν ευχέρεια να εισβάλουν ακούραστα στις ζωές όλων μας, συνέχεια, και έτσι να φτιάξουν ένα σύστημα με πρωτοφανείς δυνατότητες για να ελέγχουν το τρόπο που σκεφτόμαστε και συμπεριφερόμαστε.

Η αλήθεια είναι ότι αυτή η υποδομή δεν χρησιμοποιείται επί του παρόντος με αυτό τον τρόπο, αλλά είναι ένα τεχνικό εργαλείο που μπορεί εύκολα να χρησιμοποιηθεί για ολοκληρωτικος σκοπούς.

Αυτοί που φαντάζονται ότι η κυβέρνηση μπορεί να αφεθεί στην αστυνομία όταν έχει την δυσοίωνη δύναμη της ακριβούς εικόνας για τις λειτουργίες της καθημερινότητας στοιχηματίζουν το μέλλον στην ικανότητα μιας μυστικοπαθούς κυβέρνησης να δείξει εγκράτεια στην χρήση της συνεχώς διευρυνόμενης δύναμης. Αν η ιστορία μας έχει δείξει κάτι, είναι ότι οι δυνατοί θα χρησιμοποιούν πάντοτε το μάξιμουμ των δυνατοτήτων τους εκτός και αν αναγκαστούν να σταματήσουν.

Οπότε πώς ακριβώς σχεδιάζουμε να τους σταματήσουμε; Στηρίζουμε ανθρώπους που δουλεύουν διαμέσου του νομικού συστήματος ή ασκούν πολιτικές πιέσεις, αλλά νιώθουμε ότι οι μεγαλύτερες μας ελπίδες για να σταματήσουμε την τεχνολογία παρακολούθησης είναι η τεχνολογία της κρυπτογράφησης. Γιατί? Επειδή οι δυνάμεις που δημιουργήσαν αυτό τον νέο κόσμο είναι απίθανο να ξεριζωθούν πριν να είναι πολύ αργά να ανακοπεί η ανάπτυξη της παρακολούθησης.

Δυστυχώς, η υπάρχουσα τεχνολογία κρυπτογράφησης είναι αναποτελεσματική. Πολλοί άνθρωποι προωθούν τεχνολογιά που είναι κλείστου κώδικα, που στηρίζεται σε κεντρική αρχή, είτε είναι δύσκολη για ένα μέσο χρήστη. Η μόνη τεχνολογία που έχει την ευκαιρία να αντισταθεί στην αύξηση της παρακολούθησης είναι η ανοικτού κώδικα, αποκεντρωμένη και απίστευτα εύκολη στη χρήση. Σε βάθος χρόνου, τα αποκεντρωμένα εργαλεία peer-to-peer ενδέχεται να πληρούν αυτά τα κριτήρια, αλλά στο άμεσο μέλλον αυτά τα εργαλεία δεν θα έχουν τα χαρακτηριστικά ή τη χρηστικότητα που οι χρήστες έχουν συνηθίσει.

Στους επόμενους μήνες, τα πουλιά της Riseup σχεδιάζουν να προωθήσουν μια σειρά από ριζοσπαστικές νέες υπηρεσίες, ξεκινώντας από το το κρυπτογραφημένο internet, κρυπτογράφηση στα email και κρυπτογραφημένο chat. Αυτές οι υπηρεσίες θα βασιστούν πλήρως σε ελεύθερο λογισμικό, θα είναι απλές στη χρήση και θα προστατεύουν τα αρχεία σας από οποιονδήποτε, ακόμη και την ίδια τη Riseup. Αυτό είναι μια τεράστια επιχείρηση, που σε συνεννόηση κατά το τελευταίο έτος με διάφορους άλλους οργανισμούς, θα λειτουργήσει μόνο με την δική σας υποστήριξή. Χρειαζόμαστε προγραμματιστές, ειδικά αυτούς που ασχολούνται με Python, C, Ruby, και διαμόρφωση περιβάλλοντος Android αλλά ακόμη και διαχειριστές συστημάτων που ενδιαφέρονται να ξεκινήσουν τους δικούς τους ασφαλείς παρόχους.

Επίσης, χρειαζόμαστε χρήματα. Οι δωρεές από τους υπέροχους χρήστες της Riseup μας επιτρέπουν να τρέχουμε τις τωρινές μας υποδομές. Αλλά για να είμαστε έτοιμοι να προχωρήσουμε σε μια γενιά πραγματικά ασφαλούς και εύκολης στη χρήση τεχνολογίας της επικοινωνίας θα χρειαστούμε περισσότερα χρήματα από αυτά που οι χρήστες μας μπορούν να συνεισφέρουν. Γι αυτό λοιπόν εαν έχετε βαθιές τσέπες και ενδιαφέρεστε για το χτίσιμο της νέας γενιάς επικοινωνίας σίγουρα θα σας χρειαστούμε. Όπως επίσης θα χρειαστούμε και τους φίλους σας ή και την οικογένεια σας ακόμη εάν ενδεχομένως ενδιαφέρονται για το μέλλον της δημοκρατίας και έχουν την οικονομική ευχέρεια.

Στην Riseup νιώθουμε τα τελευταία χρόνια ότι το παράθυρο ευκαιρίας για να αντιστρέψουμε την αύξηση της καθολικής παρακολούθησης σιγά σιγά συρρικνώνεται. Τώρα είναι η ευκαιρία να δημιουργήσουμε ένα κόσμο όπου μαζικά οι ανθρώποι να χρησιμοποιούν καθημερινά την κρυπτογράφηση.

Αν έχεις τα προσόντα ή τα λεφτά, τώρα είναι η στιγμή να βοηθήσεις να γίνει αυτή η πραγματικότητα αληθινή. Παρακαλούμε επικοινωνήστε εδώ waxwing@riseup.net.
