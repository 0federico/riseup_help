@title = 'Απρίλιος'

## Μην βοηθάτε αυτούς που ψαρεύουν στοιχεία!

Πιθανότατα έχετε λάβει τον τελευταίο καιρό emails από κάποιους που προσποιούνται ότι είναι τα πουλιά του Riseup. Αυτά τα emails δεν προέρχονται από τα πουλιά του Riseup αλλά από κακόβουλους απατεώνες. Είναι εύκολο να κάνεις ένα email να φαίνεται ότι προέρχεται από μια συγκεκριμένη email διεύθυνση. Εμείς θα μπορούσαμε να προσποιηθούμε ότι αυτό το email έρχεται από το info@cia.gov. Αλλά δεν θα το κάνουμε διότι αυτό θα μπέρδευε ακόμα περισσότερα τα πράγματα. Το γεγονός ότι κάποιος λέει ότι σας στέλνει από την διεύθυνση info@riseup.net, ή κάτι παρόμοιο, δεν σημαίνει ότι πράγματι συμβαίνει κάτι τέτοιο.

Ως υπενθύμιση, ΔΕΝ ΘΑ ΣΑΣ ΖΗΤΗΣΟΥΜΕ ΠΟΤΕ ΜΑ ΠΟΤΕ ΜΑ ΠΟΤΕ ΤΟΝ ΚΩΔΙΚΟ ΣΑΣ. Αυτοί οι απατεώνες θέλουν τον κωδικό σας ώστε να κλέψουν τον λογαριασμό σας και να τον χρησιμοποιήσουν για να στέλνουν σκουπίδια σε όλο το διαδίκτυο. To Riseup ΔΕΝ θα σας στείλει συνδέσμους με σελίδες που θα πρέπει να κάνετε login. Για να κάνετε login στο Riseup επισκεφθείτε την σελίδα που πάντα επισκεπτόσαστε, και από την οποία μπορείτε να κάνετε login, να αλλάξετε τις ρυθμίσεις σας, να κάνετε μια δωρεά κλπ. Για περισσότερες πληροφορίες σχετικά με το ψάρεμα στοιχείων, δείτε εδώ help.riseup.net/en/phishers

## Οι υπηρεσίες της Riseup και το περιβάλλον

Πρόσφατα ρωτηθήκαμε σχετικά με την ενεργειακή χρήση και τις περιββαλοντικές συνέπειες των υπηρεσιών και του εξοπλισμού του Riseup. Πιστεύουμε ότι αυτό είναι πραγματικά σοβαρό, να λοιπόν μια σύντομη ενημέρωση.

Ηλεκτρισμός: Σχεδόν όλοι οι server μας φιλοξενούνται σε μια εγκατάσταση στο κέντρο του Seattle και ηλεκτροδοτούνται από το "Seattle City Light" το οποίο παρέχει κατά 91% υδροηλεκτρική ενέργεια. Γενικά, στην πόλη υποστηρίζουν ότι έχουν μηδενικές εκπομπές αερίων που ενισχύουν το φαινόμενο του θερμοκηπίου ήδη από το 2005. Αυτό είναι θετικό όσον αφορά την κλιματική αλλαγή, αλλά όχι και τόσο θετικό όσον αφορά τα ψάρια. Παρόλα αυτά και τα 3 φράγματα της " City Light" βρίσκονται στον ποταμό Skagit οποίος έχει το μεγαλύτερο πληθυσμό ψαριών.

Εξοπλισμός : Oι περισσότεροι υπολογιστές μας είναι μεταχειρισμένοι και προέρχονται από δωρεές από άλλους οργανισμούς όταν οι αυτοί αναβαθμίζουν το υλικό τους. Όταν αγοράζουμε νέο εξοπλισμό προσπαθούμε να κρατήσουμε μια ισορροπία μεταξύ ενεργειακού / περιβαλλοντικού κόστους χρήσης του νέου εξοπλισμού έναντι πιο αργών / παλιών μεταχειρισμένων μηχανημάτων. Όταν τελικά αγοράζουμε καινούργιο, πραγματικά δουλεύουμε πολύ σκληρά για να το "στήσουμε" να έχει την ελάχιστη κατανάλωση ενέργειας. Η τελευταία σειρά μηχανημάτων καταναλώνει περίπου το 1/4 ή και λιγότερο της ενέργειας που συνήθως καταναλώνει ένας κλασσικός server. Αυτές οι συσκευές μας στοιχίζουν περισσότερο αλλά μακροπρόθεσμα γίνεται απόσβεση των χρημάτων μας (και της ενέργειας).

## Μια μικρή δωρεά μπορεί να μας πάει μακρυά

Παρακαλούμε, εξετάστε το ενδεχόμενο δωρεάς για την χρήση των υπηρεσιών του Riseup. Πολλοί από εσάς συνεχίζετε να κάνετε δωρεές κάθε χρόνο, κάθε μήνα, οποτεδήποτε - Ευχαριστούμε!!!! Οι δικές σας δωρεές είναι που μας δίνουν την δινατότητα να παρέχουμε τις υπηρεσίες επικοινωνίας, από τις οποίες πολλοί εξαρτώνται. Εαν προς το παρόν δεν έχετε κάνει κάποια δωρεά, δείτε στη σελίδα δωρεών πως μπορείτε να έχετε αυτή την ευχάριστη εμπειρία του να υποστηρίζεις εναλλακτικές κινηματικές τεχνολογικές δομές! help.riseup.net/en/donate
