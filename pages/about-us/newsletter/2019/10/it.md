@title = 'Ottobre'

Consigli tecnici
----------------

Quando ti devi organizzare con qualcuno, quale strumento usi di solito? Molti ricorrono a Facebook: è comodo e la maggior parte delle persone hanno già un account.

Sfortunatamente, Facebook ed altre piattaforme aziendali fanno profitti spiandoti e vendendo i tuoi dati personali al miglior offerente. E peggio ancora, loro lavoreranno con piacere con le forze dell'ordine dandogli accesso a tutti i tuoi dati.

Fortunatamente per te, noi ospitiamo Crabgrass, una piattaforma disegnata dagli attivisti per gli attivisti. Dal 2010 Riseup mantiene Crabgrass su https://we.riseup.net.

Crabgrass è un'applicazione web disegnata per il social networking, la collaborazione tra i gruppi e l'organizzazione di reti. Crabgrass permette di creare wiki, inviare messaggi personali ai tuoi amici, ricevere notifiche crittografate con gpg, fare votazioni, creare liste di attività e molto altro! La parte migliore di Crabgrass è che è sicuro: noi non daremo, venderemo o condivideremo mai i tuoi dati con nessuno.

Chiunque (non solo gli utenti di Riseup) può creare un account su we.riseup.net. Tu e i tuoi amici dovreste provarlo!

Fai una donazione
-----------------

Lo sai che Crabgrass è stato sviluppato originariamente da Riseup? E' stato creato 15 anni fa da alcuni uccellini di Riseup che volevano creare uno strumento per organizzarsi online, che fosse sicuro ed al riparo dagli occhi dei governi e delle aziende.

Niente di questo sarebbe possibile senza il lavoro di programmazione dei volontari ed il tuo supporto finanziario. Per favore, considera la possibilità di fare una donazione a Riseup per supportare i prossimi sviluppi di Crabgrass e la sua manutenzione.

https://riseup.net/it/donate
