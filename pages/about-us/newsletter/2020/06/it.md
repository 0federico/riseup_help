@title = 'Giugno'

# A nessuno piace lo spam

Hai bisogno di qualche trucco per affrontarlo? Ecco due consigli veloci:

Lo sai che se un messaggio di spam riesce ad intrufolarsi nella tua casella 
di posta è sufficiente spostarlo nella cartella Spam per fare in modo che ci 
siano meno possibilità che succeda di nuovo? Puoi anche spostare i messaggi 
identificati come spam fuori dalla cartella Spam in modo che il filtro impari 
che non era la cosa giusta da fare.

Un'altra cosa che puoi fare è regolare la sensibilità del filtro anti-spam: 
aumentando la sensibilità del filtro viene catturato più spam, ma questo farà 
anche aumentare la possibilità di errori. Queste ed altre impostazioni 
possono essere configurate alla pagina https://account.riseup.net

# Nuova interfaccia webmail

Non vediamo l'ora di parlarti della nuova interfaccia della nostra webmail 
che sarà attiva dal 30 luglio. Il nuovo design è più pulito, ha un aspetto 
più moderno e, soprattutto, supporta tablet e telefoni cellulari, una 
caratteristica richiesta da molti di voi da tanto tempo.

Se da una parte ci piacciono i vantaggi del nuovo design, dall'altro questo 
cambierà l'esperienza nell'utilizzo della webmail, una cosa che potrebbe 
crearti delle difficoltà. Noi però non vogliamo che tu abbia problemi, 
dopotutto siete tutti impegnati a creare un mondo migliore!

Quindi, se vuoi abituarti in anticipo alla nuova interfaccia, la puoi provare 
prima della sua attivazione seguendo le istruzioni riportate qui
https://riseup.net/en/email/webmail/elastic e segnalare eventuali problemi
all'indirizzo https://support.riseup.net.

# Stabilizzazione dei server, solidarietà in aumento

Nelle ultime settimane, avrai notato che talvolta i nostri servizi sono stati 
lenti o non hanno funzionato come previsto. Questo è stato dovuto ad 
un'accelerazione nella richiesta dei nostri strumenti dovuta alla distanza 
fisica che ci spinge sempre di più a connetterci ed a collaborare online. 
Lavoreremo il più velocemente possibile per stabilizzare le cose, ma c'è 
molto lavoro da fare!

Ringraziamo le tante persone che hanno contribuito nel farci andare avanti. 
Siamo colpiti da quanto sostegno ci avete dato per la crescita dei servizi 
VPN ed in una delle prossime newsletter vi aggiorneremo su quello che stiamo 
facendo per migliorarli.

Mentre le persone si stanno ribellando in tutto il mondo, noi abbiamo ancora 
bisogno del vostro sostegno finanziario per soddisfare la crescente domanda 
dei nostri strumenti di comunicazione, https://riseup.net/it/donate. Quando
vi prendete una pausa dall'essere in strada, se potete, vi chiediamo di 
contribuire!
