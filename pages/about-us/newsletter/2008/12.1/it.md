@title = 'Dicembre2'

## 2008

E’ stato un anno balordo. Pieno di punti di domanda e di preoccupazioni e di momenti davvero neri. Pieno di crisi economiche in tutto il mondo e nessuna fine all’orizzonte. Vi auguriamo un mondo di affetto, solidarietà e successo in qualsiasi azione che possa portarci verso un mondo migliore.

Non ci sorprende, ma le donazioni sono sempre più scarse, forse perché sono i membri di riseup che sostengono riseup. Non abbiamo mai voluto che una grossa fondazione ci sostenesse per un anno e che poi ci mollasse l’anno successivo. Vogliamo che le persone ci sostengano, dal basso, e vogliamo poter reciprocamente lavorare con voi. Se ogni utente riseup potesse contribuire con una donazione della somma di ciò che guadagna in due ore di lavoro, potremmo dormire sonni tranquilli. Tutti coloro che possono permetterselo, ecco tutto. Sappiamo che molti di voi non possono, e se così, non importa, assolutamente.

Un’altra idea, per esempio, evitare di chiedere la solita merda, a natale, e chiedere ai parenti di fare una donazione per riseup, invece. Dollaro per dollaro, i conti in tasca ce li facciamo per bene e sappiamo come usare ogni centesimo.


Perché riseup, vi chiedete? Sapete tutti probabilmente che siamo un’organizzazione orizzontale, senza gerarchie, e ci sosteniamo soprattutto con il lavoro dei volontari. Ma sapete che siamo anche degli ambientalisti? L’immondizia telematica è una cosa seria, noi abbiamo tutti computer di seconda mano, e li usiamo fino a quando schiattano, e poi paghiamo per il loro smaltimento. E sapete che stiamo lavorando su un software per organizzare azioni sociali? E’ un software sicuro e gratis, progettato per creare spazi collaborativi online, con un sacco di cosine carine e di belle applicazioni per gli attivisti. E, infine, forse dovreste donare a riseup perché stiamo creando infrastrutture che possano durare nel tempo e che tengano duro nell’imminente casino, e pensiamo che forse di queste infrastrutture ce ne sarà bisogno, quando tutto il resto se ne cade a pezzi. Visitate http://riseup.net/donate.


A voi,
affetto e tanta forza.

Lo stormo Riseup.
