@title = 'Giugno'

## Storie di Riseup

Ho avuto un indirizzo email su Riseup fin dall'inizio, quando eravamo in pochi. È già passato tutto questo tempo? Ho visto molte uova diventare uccelli canterini, mentre le idee crescevano in reti che hanno appoggiato molti di noi, in tutto il mondo.

Quando gli argini sono venuti giù e i governi si sono dimenticati degli stati americani sul Golfo del Messico, Riseup si è rivelata infrastruttura VITALE per condividere storie e motivare le persone all'azione. Quando, dodici giorni dopo il disastro, siamo tornati in linea dal nostro piccolo quartier generale con un generatore ed una connessione radio analogica, mi sono connesso a Riseup per raccontare la mia storia.

Ogni tanto mi arrivano per sbaglio meravigliose email, e spesso rispondo gentilmente dicendo che hanno l'indirizzo sbagliato, ma auguro loro buona fortuna nelle loro ricerche. Questi per me sono “incidenti” felici che capitano in piccole comunità.

Dalla giungla d'asfalto del Golfo del Messico

-- Scott Crow (Co-fondatore del Collettivo Common Ground)


## Suggerimenti tecnici

Cambia la tua password ogni tre mesi! “Cosa?! Ma l'ho avuta per otto anni, è il mio secondo nome, è facile da ricordare!”.
Alcune password non contano molto ma, quando si tratta di indirizzi email e liste, è importante preoccuparsi della sicurezza. Una buona password dovrebbe essere lunga e casuale. Un buon trucco è usare le prime lettere di ogni parola, per esempio, di uno slogan o di un verso di una canzone facili da ricordare: "Avanti popolo alla riscossa!" diventa "Apar!" o "O partigiano portami via, oh bella ciao" diventa "Oppvobc".


## Hosting

Se avete un sito web ospitato da riseup e vi state chiedendo che fine
abbia fatto, contattate collective@riseup.net.


## Ciao volontari, come va?

Riseup  sta elaborando una nuova interfaccia web e abbiamo alcuni coders
css che stanno lavorando al progetto. Abbiamo bisogno di  gente capace
nella grafica per aiutarci a rendere le pagine di riseup ancora più belle.
Se siete interessati, contattate sunbird@riseup.net.


## $$$

Se ci donate denaro che fine fa? Che percentuale va a riseup rispetto ai
costi operativi  di amministrazione? Beh… tutta. Perchè non abbiamo
un’amministrazione. Non abbiamo esperti fundraiser che calcolano con
precisione ogni entrata. Tutto ciò che abbiamo siete voi, e tutte le
vostre donazioni servono a coprire i costi dell’essenziale e a far si che
riseup continui a esistere.
http://help.riseup.net/about-us/donate/
