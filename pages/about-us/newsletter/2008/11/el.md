@title = 'Νοέμβρης'

## Δεν θα υπάρξουν νέες λίστες για λίγο διάστημα

Όλες οι τρέχουσες λίστες θα συνεχίσουν να λειτουργούν κανονικά, αλλά από τις 15 Οκτωβρίου, σταματάμε τις εγκρίσεις νέων λιστών καθώς δουλεύουμε για την αναβάθμιση των μηχανημάτων μας και για να πάρουμε καλύτερα συστήματα για να υποστηρίξουμε όλους εσάς και τη φοβερή δουλειά που κάνετε. Είστε ευπρόσδεκτοι να ζητήσετε λίστες, αλλά αυτές δε θα ενεργοποιηθούν μέχρι να μπουν στη θέση τους τα νέα μας συστήματα. Αυτό μπορεί να διαρκέσει μέχρι το νέο χρόνο -- δεν έχουμε ακριβές χρονοδιάγραμμα, και θα επεξεργαστούμε τις νέες αιτήσεις λιστών όσο πιο γρήγορα γίνεται. Αν έχετε κάποια ειδική περίσταση για την οποία πραγματικά, αλλά πραγματικά όμως, χρειάζεστε μια νέα λίστα, στείλτε ένα email στο pigeon@riseup.net και αυτή θα προσπαθήσει να σας βοηθήσει. Επικοινωνούμε με πουλιά από ριζοσπαστικές τεχνικές κολλεκτίβες σε όλη τη γη, και θα δημοσιεύσουμε μια λίστα με άλλα μέρη που μπορούν να φιλοξενήσουν νέες λίστες ταχυδρομείου.

## Τι γίνεται αν ξεχάσετε το συνθηματικό σας(password) ?

Το Riseup συχνά έχει να βρει μια ισορροπία μεταξύ ασφάλειας και ευκολίας. Όταν έρχεται στα χαμένα συνθηματικά, αφήνουμε τους χρήστες να επαναφέρουν το συνθηματικό τους, αν μας έχουν δώσει κάποιες άλλες πληροφορίες, όπως μια μυστική ερώτηση ή ένα εναλλακτικό email. Αν νομίζετε ότι είναι πιθανό να ξεχάσετε το συνθηματικό σας, ίσως θα ήταν καλή ιδέα να ορίσετε μια μυστική ερώτηση (για να το κάνετε αυτό, επισκεφτείτε το http://user.riseup.net). Αλλά να έχετε υπόψη ότι δίνοντας τέτοιες πληροφορίες είναι ρίσκο για την ασφάλεια. Κάποιος άλλος που ξέρει πολλά για εσάς, θα μπορούσε να το επαναφέρει, και κάθε πληροφορία που αποθηκεύουμε για εσάς, είναι περισσότερη από όση θέλουμε να έχουμε.

Αν είστε απόλυτα σίγουροι ότι δε θα ξεχάσετε ποτέ το συνθηματικό σας, τότε σκεφτείτε να αφαιρέσετε αυτές τις πληροφορίες από το σύστημα μας. Αλλά, σιγουρευτείτε ότι καταλαβαίνετε το παρακάτω : Αν δεν έχετε εναλλακτικό σετ πληροφοριών, και ξεχάσετε το συνθηματικό σας, θα κλειδωθείτε έξω από το λογαριασμό σας! Δεν *μπορούμε* να κάνουμε εξαιρέσεις σε αυτή τη πολιτική, ώστε να εξασφαλίσουμε ότι δεν θα δώσουμε πληροφορίες λογαριασμού σε απατεώνες. <---- πολύ σημαντικό, διαβάστε το ξανά!

Για να μην ξεχάσετε το συνθηματικό, δεν υπάρχει τίποτε κακό στο να το γράψετε κάπου και να το φυλάτε ασφαλές (αλλά μη το χάσετε!). Συνήθως είναι πολύ καλύτερο να χρησιμοποιείτε ένα πολύπλοκο συνθηματικό και να το γράψετε κάπου, παρά να χρησιμοποιήσετε ένα απλό συνθηματικό και να το κρατήσετε μόνο στη μνήμη σας.

## Ναι!

Είμαστε χαρούμενοι και περήφανοι να σημειώσουμε ότι το πρώτο πουλί γεννήθηκε στο σμήνος του riseup. Ο Roadrunner και η γλυκιά του φέρανε στο κόσμο ένα γερό μωρό το Σεπτέμβριο. Οι γονείς του έχουν φωλιάσει στο σπίτι και εμείς ευχόμαστε στο νέο μωρό, μια ζωή όμορφη, με ελπίδα και αλλαγή.

## $

Ο διεθνής καπιταλισμός μπορεί να καταρρέει για πάντα. Ψάχνετε κάπου να βάλετε χρήματα, που θα υπάρχει για καιρό ακόμα, μετά το κλονισμό του? Παρακαλούμε σκεφτείτε να δώσετε στη φιλική κολεκτίβα του riseup. Ας αρχίσουμε να φτιάχνουμε το κόσμο που θέλουμε, σήμερα. Επισκεφτείτε τη διεύθυνση http://riseup.net/donate

## Υπενθύμιση

Υπάρχουν απατεώνες εκεί έξω που προσπαθούν να σας μπερδέψουν προσποιούμενοι ότι είναι του riseup. Ποτέ δε θα αποκαλέσουμε τους εαυτούς μας "staff" και ούτε σε ένα τρισεκατομμύριο χρόνια δεν πρόκειται να ζητήσουμε το συνθηματικό σας. Πολλοί από εσάς παίρνετε πλαστά email που σας ζητάνε το συνθηματικό για το email σας, μην απαντάτε σε αυτούς και σιγουρευτείτε ότι και οι άλλοι φίλοι σας στο riseup, ξέρουν να κάνουν το ίδιο.
