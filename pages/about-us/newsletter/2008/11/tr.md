## Bir süreliğine yeni liste yok

Mevcut tüm listeler normal bir şekilde işlemeye devam edecek, fakat sizleri ve yaptığınız muazzam çalışmaların hepsini desteklemek için aygıtlarımızı güncellemeye ve daha pürüzsüz sistemler elde etmeye çalıştığımızdan tüm yeni liste başvurularını askıya alıyoruz. Liste talep edebilirsiniz, fakat yeni sistemlerimiz yerini alana kadar etkinleştirilmeyeceklerdir. Bu süreç yeni yıla kadar sürebilir – kesin bir zaman yok, ve elimizden geldiğince kısa sürede yeni liste başvurularını işleme alacağız. Eğer gerçekten yeni bir listeye ihtiyaç duyduğunuz bazı özel durumlarınız varsa, pigeon@riseup.net adresine eposta gönderin. O size yardımcı olmaya çalışacaktır. Dünyanın dört bir yanındaki radikal teknoloji kolektiflerinden kuşlar ile iletişim içerisindeyiz, ve taleplerinizi yeni posta listelerini barındırabilecek diğer listelere göndereceğiz.

## Parolanızı unutursanız ne olur?

Riseup çoğu zaman güvenlik ve kullanılabilirlik arasında bir denge bulmak zorundadır. Konu kayıp parolalara geldiğinde, kullanıcılar gizli soru veya alternative eposta gibi diğer bilgileri bizlere vermişlerse parolalarını sıfırlamalarına izin veriyoruz. Eğer parolanızı unutmanız muhtemelse, gizli bir soru oluşturmanız iyi bir fikir olabilir (bunu yapmak için, http://user.riseup.net adresini ziyaret edin). Ancak bu tarz bir bilginin güvenlik riski sağladığını aklınızdan çıkarmayın. Hakkınızda çok şey bilen biri parolanızı sıfırlayabilir, ve hakkınızda depoladığımız herhangi bir bilgi, depolamak isteyeceğimiz bilgiden daha fazlasıdır.

Eğer parolanızı unutmayacağınızdan kesinlikle eminseniz, o halde bu bilgiyi sistemimizden kaldırmayı bir düşünün. Ancak, şunu anladığınızdan emin olun: Eğer alternatif bilginiz yoksa, ve parolanızı unutursanız, hesabınızı kullanamayacaksınız! Hesap bilgisini sahtekarlara vermediğimizden emin olmak için bu ilkede istisna *uygulayamayız*. <---- çok önemli, tekrar okuyun!

Parolanızı unutmamak için bir yere not etmek ve onu güvenli bir şekilde saklamakta hiçbir yanlışlık yoktur (fakat kaybetmeyin!). Karmaşık bir parola kullanmak ve bir kenara yazmak, daha sonra basit bir parola kullanmak ve yalnızca bu basit parolayı aklınızda tutmak genelde çok daha iyidir.

## Oleyy!

Riseup sürüsü içerisinde ilk yavru kuşumuzun doğduğunu bildirmekten mutlu ve gururluyuz. Roadrunner ve sevgilisinin Eylül’de sağlıklı bir bebekleri oldu. Anne babası evde ufaklığın yanındalar. Ufaklığa güzellik, umut ve değişim dolu bir hayat diliyoruz.

## TL

Küresel kapitalizm sonsuza kadar çökebilir. Kapitalizm parçalandıktan sonrası için paranızı koyacak bir yer mi arıyorsunuz? Lütfen dostunuz riseup kolektifine yardımda bulunmayı düşünün. Haydi istediğimiz dünyayı bugünden yaratmaya başlayalım. http://riseup.net/donate adresini ziyaret edin.

## Hatırlatma

Dışarıda sizleri kandırmaya çalışan riseup taklitçileri var. Kendimizi asla “kadro” olarak tanıtmayız ve milyonlarca yıl geçse bile parolanızı asla istemeyiz. Çoğunuz eposta parolalarınızı soran sahte epostalar alıyorsunuz, bunlara cevap vermeyin ve riseup kullanıcısı dostlarınızın da aynısını yaptığından emin olun.
