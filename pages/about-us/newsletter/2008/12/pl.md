## Co oznacza szyfrowanie poczty?

Jakiś czas temu, siedząc w przemiłym barze, jeden z ptaków\* z kolektywu riseup rozmawiał z jednym z użytkowników riseup na temat szyfrowania. Użytkownik chciał wiedzieć jak to działa i czy riseup jest rzeczywiście bezpieczniejszy niż inne poczty.

Następnego dnia, Sunbird poinformował resztę kolektywu że napisał całą nową sekcję pomocy na ten właśnie temat. Tak więc chcielibyśmy zaprosić was na przysłowiowe piwo i pogawędkę o szyfrowaniu poczty. Stworzyliśmy całą nową sekcję naszego FAQ (często zadawanych pytań) na temat bezpiecznej komunikacji. Więcej informacji znajdziesz tutaj:

https://help.riseup.net/security/encrypted-email/

Czy wiesz że...? Riseup ma także rozbudowane FAQ na szereg innych tematów, możesz je znaleźć pod adresem http://help.riseup.net/

Jeśli masz pytanie które nie daje ci spokoju, a na które jeszcze nie odpowiedzieliśmy daj nam znać. Pamiętaj że cała treść pomocy jest stworzona przez wolontariuszy więc jeśli masz temat na który chcesz napisać również daj nam znać!

\* członkowie kolektywu prowadzącego riseup przyjmują pseudonimy od ptaków i w biuletynie często piszą o sobie jako “ptakach” czy “ptaszkach” co brzmi niezgorzej po angielsku ma jednak pewne specyficzne konotacje w języku polskim których tłumacz jeszcze nie wymyślił jak obejść.

## Listy

Dalej nie przyjmujemy nowych list mejlingowych jako że trwają prace nad migracją do klimatów bardziej sprzyjących naszym serwerom. Ale dla przypomnienia, jeśli masz listę którą po prostu koniecznie trzeba założyć już teraz, napisz na pigeon@riseup.net, spróbujemy jakoś pomóc.


## Tajemnica korespondencji

Musimy sprecyzować naszą politykę w razie niefortunnej sytuacji jaką jest śmierć użytkownika riseup. Przede wszystkim – nasze szczere kondolencje dla bliskich i towarzyszy.

Po wielu trudnych dyskusjach jako zasadę przyjmujemy nie udostępniania konta emailowego rodzinie, przyjaciołom czy kochankom. Rozumiemy że może być to trudne, ale oto nasze powody:

Krytycznie ważną koncepcją, a w zasadzie podstawą funkcjonowania riseup jest utrzymanie prywatności danych użytkowników. Konto mejlowe danej osoby zawiera informację nie tylko o tej osobie ale i o każdym z kim ta osoba komunikowała się mejlowo. Poza tym, jako że nie przetrzymujemy żadnych informacji na wasz temat, nie mamy możliwości definitywnie skojarzyć danych zmarłej osoby z danym kontem mejlowym. Ostatnim czynnikiem jest fakt że nie możemy mieć pewności że zmarła osoba chciała by żeby właśnie ta a nie inna osoba miała dostęp do konta mejlowego.

## Fundusze

Chcielibyśmy gorąco podziękować wszystkim naszym darczyńcom z całego świata którzy dalej pozwalają nam prowadzić Riseup poprzez swoje wsparcie. Jeszcze raz – dziękujemy. Mamy wiele sposobów na które można nam w prosty i wygodny przekazać pieniądze. Jednym z naszych ulubionych są stałe wpłaty. Stały, przewidywalny wpływ na nasze konto niezwykle pomaga. No i nie musisz pamiętać o wpłatach a my nie musimy ci o tym przypominać. Plus możesz wybrać pomiędzy opcjami; raz rocznie, dwa razy do roku, cztery razy do roku lub co miesiąc.
