@title = 'Gennaio'

## Aggiornamento da Riseup

Abbiamo lavorato per fare una serie di cambiamenti e liberarci dei vecchi server in funzione nella nostra infrastruttura interna. Abbiamo lavorato per aggiornare un po' tutto e ora abbiamo una versione ruby 1.9 su user.riseup.net, la quale funziona bene.

Abbiamo lavorato sulla nostra sicurezza a livello fisico, installando lucchetti molto migliori sui nostri armadietti, e cose del genere.

Ed eravamo abbastanza preoccupati e preoccupate dopo la questione Lavabit - https://en.wikipedia.org/wiki/Lavabit - e ci aspettavamo di essere i prossimi. Ma non abbiamo ricevuto nessun ordine, segreto o meno, di fare qualcosa. Questo vuol dire che o pensiamo di essere più importanti di quello che in realtà siamo, o che ci tengono già in pugno (a nostra insaputa), o che sono semplicemente troppo lenti, o che sanno che non cederemmo e che la loro intera costruzione collasserebbe fragorosamente intorno a loro (vedi il primo punto della lista).

## Quello che devi sapere sui virus

I virus usano sempre indirizzi del mittente fasulli. Un virus si potrebbe presentare come una persona che conosci, come te stessa o come altre persone di cui potresti fidarti.

Ci sono diversi virus molto comuni che fingono di arrivare dallo "staff" di riseup.net (o dallo staff del dominio internet della mail che ti è arrivata). Questi virus minacciano di chiudere il tuo profilo a meno che tu non apra immediatamente il file allegato (in questo modo infettando il tuo computer). Non farti fregare!

I virus usano sempre indirizzi del mittente fasulli. OK, l'abbiamo appena detto, ma vale la pena di ripeterlo.

Se ricevi una notifica che ti comunica che un messaggio che hai inviato contiene un virus, puoi quasi sempre ignorarla. Come detto, poiché i virus utilizzano indirizzi del mittente fasulli, tutto ciò vuol dire che qualcun altro è infettato e sta inviando virus fingendo che sia stato tu ad inviarlo.

Quindi, come ha fatto il virus ad avere il tuo indirizzo? Ha infettato un computer che ti ha scritto o a cui tu hai scritto in precedenza, o ha estratto il tuo indirizzo da qualche pagina internet.

Non aprire allegati da parte di nessuno, incluse le persone che conosci, a meno che tu non sappia che ti dovevano mandare un allegato.

Noi di riseup.net non ti manderemo MAI una mail con file allegati.

Vuoi saperne di più? Tipo come installare un filtro per bloccare lo spam o altre cose utili? [[viruses]].

## Il più piccolo degli uccellini!

Il poderoso Sunbird, insieme alla sua splendida partner, hanno un nuovo bebè, con un nome ispirato al vento e alle stelle. Gli facciamo i migliori auguri per tutte quelle cose che cambiano e crescono quando i bimbi nascono.

## Grazie

Grazie per tutte le donazioni, grandi e piccole, che abbiamo ricevuto durante la nostra raccolta fondi annuale. Siete il nostro sole e la nostra luna. E se qualcun altro avesse voglia di fare una donazione, per favore, per favore, per favore, fatela perché ci permetterebbe di dare supporto a più utenti e in modo migliore. Grazie. [[donate]]
